‮هفته‌ی آینده امتحان های میان ترم فرزاد تمام می شود و فرزاد  خوشحال و شاداب می خواهد به دوران اوج تفریحی خویش بازگردد و حسابی برای  امتحانات پایان ترمش انرژی جمع کند. به همین خاطر او به دانیال هاردی داد و  از او خواست که همه ی فیلم هایش را برای او بریزد. اما از آنجایی که  دانیال فردی نامنظم است، نام فیلم‌هایش بسیار نامنظم و در هم ریخته است.  اما فرزاد که فردی منظم است، می خواهد حرف اول هر کلمه ‭uppercase‬ و باقی حروف آن ‭lowercase‬  باشد. به او کمک کنید که نام فیلم هایش را مرتب کند. در خط اول برنامه شما  از فرزاد تعداد فیلمی که می‌خواهد به ورودی بدهد را می‌گیرید و در ادامه  نام مرتب نشده‌ی فیلم‌ها را. سپس در خروجی مانند نمونه نام‌های مرتب شده را  نمایش می دهید.

### ورودی

‮در خط اول n که تعداد فیلم هاست به شما داده می‌شود سپس در n خط نام فیلم ها به شما داده می‌شود. نام فیلم‌ها کمتر از ۱۰۰۰ کاراکتر است همچنین: 

$$
1 \leq n \leq 10
$$
### خروجی

‮در n خط نام اصلاح شده فیلم‌ها را چاپ کنید.

## مثال

### ورودی نمونه ۱

```
3
rEd riDing HOoD
DraCUla
Bad LiEutenAnt
```

### خروجی نمونه ۱

```
Red Riding Hood
Dracula
Bad Lieutenant
```

### ورودی نمونه ۲

```
2
21 jUMp Street
Mr. SMith GoEs To WashinGTon
```

### خروجی نمونه ۲

```
21 Jump Street
Mr. Smith Goes To Washington
```