‫یک تاکسی خطی در کنار خیابان پارک شده است تا پر شود. به شما  گفته می‌شود که هر مسافری که می‌آید تا سوار تاکسی شود از کدام در به  تاکسی وارد می‌شود. شما باید بگویید که بعد از پر شدن تاکسی کدام مسافر وسط  صندلی عقب نشسته است.

# ورودی

‫ورودی شامل ۴ سطر است. در هر سطر توضیحاتی درباره‌ی یک مسافر  که سوار تاکسی می‌شود می‌آید. این توضیح به این صورت است که ابتدا یک رشته  که اسم مسافر را نشان می‌دهد می‌آید. اسم هر نفر حداکثر 15 کاراکتر است.  سپس بدین صورت گفته می‌شود که مسافر از کدام در سوار تاکسی می‌شود:

- ‫اگر او از در جلوی‌ ماشین سوار شده باشد، بعد از اسم مسافر حرف 'U' می‌آید.
- ‫اگر از در عقب و سمت چپ ماشین سوار شده باشد، بعد از اسم مسافر حرف 'L' می‌آید.
- ‫اگر از در عقب و سمت راست  ماشین سوار شده باشد، بعد از اسم مسافر حرف 'R' می‌آید.

‫دقت کنید که بین اسم مسافر و دری که از آن سوار ماشین شده  است یک فاصله (space) قرار دارد. همچنین دقت کنید که ورودی حتما معتبر است.  یعنی دقیقا یک نفر جلو و سه نفر عقب نشسته اند. تمام حروف ورودی حروف بزرگ  انگلیسی می‌باشند.

‫لازم به ذکر است که ورودی‌ها به ترتیب زمانی می‌باشد؛ یعنی  مسافری که در خط اول ورودی توصیف می‌شود، اول از همه سوار تاکسی شده است.  به همین شکل مسافری که در خط دوم ورودی توصیف می‌شود، نفر دومی است که سوار  تاکسی شده است و به همین صورت تا خط چهارم.

# خروجی

‫در تنها سطر خروجی اسم شخصی که وسط نشسته است را چاپ کنید.

## مثال

## ورودی نمونه

```
ASGHAR U
KARIM L
SAMAN R
SHAHIN R
```

## خروجی نمونه

```
SAMAN
```

‫توضیح: ابتدا ASGHAR آمده و روی صندلی جلو  می‌نشیند. بعد از او KARIM آمده و روی صندلی عقب می‌نشیند. سپس SAMAN آمده و  سمت راست KARIM می‌نشیند. در آخر هم SHAHIN از همان دری که سامان آمده  وارد تاکسی می‌شود و همین باعث می‌شود که SAMAN مجبور شود که روی صندلی وسط  بنشیند.