------

‫ویروس جدیدی به جان سیستم رهنما افتاده است. نام این ویروس  «کاپی» بوده و با کپی کردن فایل‌ها حافظه را پر میکند! نحوه‌ی کپی کردن  «کاپی» هم به این صورت است که ابتدا یک عدد n  به صورت تصادفی انتخاب کرده و سپس فایلی را انتخاب کرده و آن را کپی  می‌کند. بعد نام این فایل جدید را به این صورت انتخاب می‌کند که به تعداد n بار اول اسمش عبارت `copy of` می‌آورد و سپس نام فایل اولیه را می‌آورد؛ برای مثال اگر فایلی به نام  `you` را بخواهد کپی کند و عدد انتخابی سه باشد، نام فایل کپی شده برابر `copy of copy of copy of you` خواهد شد. (دقت کنید که بعد از هر عبارت `copy of` یک فاصله‌ می‌آید.)

‫متاسفانه حملات پی در پی آنتی‌ویروس‌های رهنما «کاپی» را  ضعیف کرده است. با دادن نام فایل و تعداد بار کپی کردن فایل، نام فایل کپی  شده را خروجی دهید.

# ورودی

‫در تنها سطر ورودی عدد n و رشته‌ی s آمده است که به ترتیب نمایانگر عدد تصادفی انتخاب شده توسط ربات و نام فایل انتخاب شده، می‌باشد. طول رشته s حداکثر صد می‌باشد. تضمین می‌شود که نام فایل انتخاب شده فقط از حروف کوچک انگلیسی درست شده است.

0 ≤ n ≤ 100

# خروجی

‫در تنها سطر خروجی نام فایل کپی شده را چاپ نمایید.

# مثال

## ورودی نمونه ۱

```
3 copyof
```

## خروجی نمونه ۱

```
copy of copy of copy of copyof
```

## ورودی نمونه ۲

```
1 shoma
```

## خروجی نمونه ۲

```
copy of shoma
```