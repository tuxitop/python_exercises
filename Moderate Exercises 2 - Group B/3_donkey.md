‫یک روز یک خری متعلق به مناطق بیابانی به استادیوم فوتبال  رفت و به دلیل خرارت(خر بودن) به جای سکوها به داخل زمین رفت. سپس او با  دیدن چمن به سر شوق آمد و دیدن هزاران انسان که دور او بودند دو برابر او  را ذوق زده کرد؛ احساس کنسرت به او دست داد و تصمیم گرفت که برایشان  بخواند(عرعر کند)! او از موسیقی و ریتم چیزی حالی‌اش نبود اما برای اینکه  عرعرش ریتمیک باشد تصمیم گرفت که بین عرعرهایش فاصله‌ی مشخصی بیندازد. برای  همین او یک عدد a و یک عدد b انتخاب کرد و تصمیم گرفت که اینگونه بخواند:

‫او در ثانیه‌ی ۰ به مردم اعلام می‌کند که قرار است یک آهنگ درخواستی برایشان بخواند. سپس a‌ ثانیه صبر می‌کند و در ثانیه‌ی a عرعر اول را سر می‌دهد. سپس b‌ ثانیه صبر می‌کند و در ثانیه‌ی a+b عرعر دوم را سر می‌دهد. بعد دوباره a ثانیه صبر می‌کند و عرعر می‌کند. سپس b ثانیه صبر می‌کند و ...

‫او از اول با خودش قرار گذاشته بود که بیشتر از l بار عرعر نکند. (حنجره‌اش طاقت بیشتر از این مقدار را نمی‌کشد) حالا او l‌  بار عرعر کرده است و برایش سوال است که از زمانی که به مردم اعلام کرد که  قرار است برایشان بخواند تا الان که آخرین عرعر را سر داده است چند ثانیه  گذشته است. او خر است و از شما می‌خواهد که به سوالش جواب بدهید.

# ورودی

‫در تنها سطر ورودی به ترتیب سه عدد a و b و l‌ می‌آید که به ترتیب نمایانگر زمان‌های صبر بین عرعرها و تعداد عرعرها می‌باشند.

1≤ a, b, l ≤1000

# خروجی

‫در تنها خط خروجی زمان آخرین عرعر را چاپ کنید.

# مثال

## ورودی نمونه ۱

```
1 1 1
```

## خروجی نمونه ۱

```
1
```

## ورودی نمونه ۲

```
3 4 5
```

## خروجی نمونه ۲

```
17
```

## ورودی نمونه ۳

```
10 3 2
```

## خروجی نمونه ۳

```
13
```