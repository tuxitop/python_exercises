‫برای کنترل جهان باید از کنترل کولر شروع کرد!

‫"رادزینکا دوبرامیل ویچشسلافوویچ"

‫قرار شده‌است که در عمارت، انتخاباتی برگزار شود تا شخص  منتخب خانه را اداره کند. آقای خطری، یکی از اعضای خانه است که میخواهد  برای این کار نامزد بشود. او مردی به شدت منطقی بوده و معتقد است که کولر  باید خاموش باشد! انگیزه‌ی شرکت او در انتخابات هم همین است...

‫هنگام ثبت‌نام نامزد از او خواسته شد تا نام انتخاباتی خود  را وارد کند. او که احساس می‌کرد که اسم «خطری» رای‌دهندگان را خواهد  ترساند تصمیم گرفت که نام دیگری را وارد کند. او دستش را برروی صفحه کلید  گذاشت (تکنولوژی در عمارت بالاست) و تعدادی کلید را فشار داد تا اسم  انتخاباتی‌اش را وارد کند. می‌دانیم که صفحه کلید تنها شامل حروف و دکمه‌ی  CapsLock می‌باشد و ابتدا CapsLock خاموش بوده است. با گرفتن دکمه‌هایی که  آقای خطری زده است بگویید که نام انتخاباتی او چیست.

‫اگر CapsLock روشن باشد، حروف بزرگ نوشته خواهند شد و اگر خاموش باشد حروف کوچک نوشته خواهند شد. همچنین با زدن دکمه‌ی CapsLock، وضعیت CapsLock برعکس خواهد شد.

# ورودی

‫در سطر اول ورودی عدد n آمده‌ است که نمایانگر تعداد دکمه‌هایی است که آقای خطری وارد کرده است.

‫سپس در n  سطر بعدی، در هر سطر، دکمه‌ای که آقای خطری زده است آمده است. این دکمه یا  یکی از حروف کوچک انگلیسی است و یا دکمه‌ی CapsLock که دکمه‌ی CapsLock در  ورودی به صورت "CAPS" آمده است.

‫تضمین می‌شود که حداقل یک دکمه از حروف زده شده است.

3 ≤ n ≤ 100

# خروجی

‫در تنها سطر خروجی نام انتخاباتی آقای خطری را خروجی دهید.

# مثال

## ورودی نمونه ۱

```
10
d
CAPS
a
n
g
CAPS
e
r
CAPS
y
```

## خروجی نمونه ۱

```
dANGerY
```

## ورودی نمونه ۲

```
3
z
j
u
```

## خروجی نمونه ۲

```
zju
```